672 hanniae mulcatus paucis imaginibus. rnna. xxxm.

hujusmodi exempla3 quippe qui libentius plerumque
in usitata ac vulgari omnium regione versetur. Vix
quenquam invenias tam parca supellectili contentum:
des aetheris modo aliquantulum et Oceani, non deerit
ubi vel se delectare poterit, vel argumenta ac locos
venari, quibus Epicuri sni philosophiam tueatur. Ni-
mirum, quocunque se verterit aliquis, plena sunt
omnia arcanis altisque documentis, Nihil opus sunt
longinquae peregrinationes nihil magna librorum co-
pia, nihil curiosior historiae veteris inquisitio: cir-
cumferas modo oculos, aderit materia, postquam
semel se penitus imbuerit animus certa quadam sive
doctrina seu somniorum serie, doctrinae similium.
Immo cum eximia quadam voluptate et concipere
solemus et fovere eas prasertim opiniones, quae et
vulgi captum transcendere videantur, et ad eas ta-
men res pertineant, qnae in oculis atque ore sunt
omniurn. Nempe mirifice sibi placet, qui in rebus
etiam peregrinis atque obsoletis acutius quiddam ex-
cogitaverit; sed novo ac proprio lumine donare per-
vagatam aliquam ac tritam provinciam, id vero sin·
gularis sapientise ac tantum non divinae fore augura-
mur. Quin alio paene sensu, praeter illos quinque,
quos novit Natura, praeditus esse videatur, qui in
universo hoc orbe, sole, cael0, aquarum aerisque motu,
potentiam quandam occultam non modo sentire, ve·
rum ad legitimum quoque modulum, certasque agendi
rationes exigere possit. Ne forte miretur aliquis,
quem nos obscuri et infiniti praecaeteris amantem
fuisse judicavimus, eundem in apertissimis campis,
atque in trivio, ut ita dicam, maximam partem ultm
versatum fuisse.

“At enim non invitus moratur interdum Lucre·
„ tius noster in materie satis impedita et multiplici.

 


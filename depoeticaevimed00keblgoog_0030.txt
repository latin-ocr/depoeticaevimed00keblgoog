rana. xxr. Compmrltur Orestes otum Hamletdo. 405

auras abeat: quo in loco nolite putare, Poetam quic·
quam aliud quam fidem historiarum sequi. Nihil
enim dici narrat, nisi quae dicta legerat in Plutarcho;
id modo mutat, quod Caesaris umbram appellat3 Plu-
tarchus nomen incertum reliquerat. Quod si fuisset
noster in eo genere paulo ambitiosior, latissimum sane
hic campum habebat, in quo exspatiari posset. Sed
novit profecto, novit, instinctu pietatis suae, modum

severissime tenere in re religiosa. ’

Ac puto equidem, quod ad tria haec attinet ex-
empla, minime recessisse Shaksperum, in mortuis
ciendis,a pudore AEschyleo. Primo, si quid tale
admisit, excusari poterit aut veterum narratio, per-
hibentium plane, rem ita se habuisse3 aut rerum
gestarum tenor, evocantium hinc conscientiae furias,
illinc somnia, poenarum divinarum praenuntia. De-
inde, quota tandem pars erit cujusque fabulae, quae
vertitur in hujusmodi umbris! Ea certe, quae Mac-
bethi ostenditur, imago caesi ducis, semel soli visa
discedit, ne uno quidem verbo emisso. Caeterae, quas
modo memoravimus, ita loquuntur, ut intelligas sig·
nificare tantum quae habenta Diis mandata.

Quare quod aiebam, Shaksperum hac via incedere
caute prorsus, et tanquam invito pede; est ita sane:
neque enim ab his discrepabit ejus exempli, quod
unum superest, ratio, Hamlethi videlicet, nobilissimae
omnium Tragoediae: quam eo libentius memoro, quo-
niam, ut multi jam viderunt, οἰκονομία ejus complura
habet curn Choliphoris bene convenientia. Utrinque
in scena ostenditur domus regia, polluta caede prin·
cipis et incestis reginae amoribus: prodit utrinque
ultor interfecti filius, incitatus in matrem expresso
Superornm admonitu. Quid quaeritisl eadem est

 


698 Lacrdiwm Pietati sapim inservire: enan. xxxv.

cationes desideret ejus quem perhibent insaniae, vel
ipsam insaniam putet non bene referri ad obscuram
divinationem, ac Numen aliquod, idem tamen sen-
tiat, ab illo Poeta, vel insciente, comprobari miran-
dum in modum, immo tradi ac commendari omnibus,
eam religionem, quam verbis solet tollere.

Profecto non facile invenias apud quenquam eo-
rum Poetarum, qui hac optima Luce caruerunt, tot
versus tam laudatos, qui solidae et sincerae pietati
testimonium quodammodo ultro impertiant. Nemo
omnium plura scripsit, ¹quae in bonam sanctamque
partem convertere posset, qui vellet, mutato modo
hie illic uno atque altero verbo, servato tamen uni-
versae sententiae tenore. Quod genus ferme appel-
lant Grammatici παρῳδίαν. Sed ea vox ut plurimum
adhibetur in re sola ridicula ac faceta. Vim autem
ejus extare in seriis quoquo, sentient, opinor, ad
unum omnes, qui paullo diligentius Poetarum, prae·
sertim veterum, legent carmina.

Videamus autem in uno alteroque exemplo, quan·
tas partes pietatis habeant revera Lucretiani libri,
insciente et invito Poeta. Primo, quis non videt,
jecisse eum fundamenta meliorum quam pro captu
Epicuri sui, quod verbis numerisque adeo flebilibus
miseram aegramque mortalium vitam deploraverit⁸l

si possent homines, proinde ac sentire videntur
Pondus inesse animo quod se gravitate fatiget,

Et quibus id fiat causis cognoscere, et unde

Tanta mali tanquam moles in pectore constet;

Haud ita vitam agerent, ut nunc plerumque videmus,
Quid sibi quisque velit, nescire, et quaerere semper,
Commutare locum, quasi onus deponere possit.

Equidem omnes paene, qui versus scripserunt, video

² Lucr. 3. 1066.

 

